ΑΙ) LECTOREM

Alterum, quod nunc in lucem prodit, volumen Epistolarum
v sancti Ignatii maxima ex parte non integris epistolis, sed earum
summariis sive compendiis constat; quae, ut alibi monuimus,
. in primo volumine Regestorum ¹ continentur. invenientur ta-
men aliquando plenae atque integrae epistolae, ex aliis codici· ¹
bus plerumque depromptae, quarum summaria etiam in Regestis
asservantur. Jam vero, ne, cum hoc accidat, cogamur vel aliquid
omittere, quod in epistolis et Regestis continetur, vel iterum
typis eamdem rem sine utilitate subjicere, quaedam nabis prae-
fiximus in hoc edendo volumine observanda, quae cognita lecto-
ribus volumus, simulque indicabimus viam, qua usi sumus, ad
designandum scriptionis tempus, quod saepe ab epistolarum au-
ctore silentio praetermittitur.

RATIO IN EDENDO HOC VOLUMINE SERVATA

1) Quando summarium dumtaxat, non vero epistola, habe-
tur, itlud edimus more nostro, secundum methodum, quam in vo—
lumine primo sequuti sumus. Nulla enim in praesens est ratio
cur arecepta consuetudine recedamus.

2) Quando tum epistola tum ejusdem compendium apud nos
sunt, atque nihil prorsus in eo reperitur, quod in epistola non
contineatur, tunc visum est nobis epistolam, minime vero com-
pendium edere, quippe inutile omnino ad historiam aut ad pri-
vatam alicujus cognitionem id esset; indicabimus tamen in
1.⁸ annotatione illud compendium tali loco exstare. Quod si com-
pendium aut summarium aliquid addat epistolae, puta nomen

¹ Vide hujus codicis descriptionem supra, t. 1, paga. 2330, ubi par-
tes omnes, ex quibus itte coalescit, persecuti sumus.

 

